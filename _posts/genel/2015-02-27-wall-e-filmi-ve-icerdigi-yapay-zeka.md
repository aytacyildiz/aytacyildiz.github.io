---
layout: article
title: WALL-E Filmi ve İçerdiği Yapay Zeka
categories: genel
description: Üniversite dersi olarak aldığım Yapay Zeka ve Uzman Sistemler dersinde bize ilham ve örnek olması amacıyla içerisinde yapay zeka barındıran bir film izlememiz önerildi. [Pixar Animasyon Stüdyosu](https://en.wikipedia.org/wiki/Pixar) filmi olan [WALL-E](http://www.imdb.com/title/tt0910970/) hikayesinin ne olduğunu ve neyi konu aldığını [Vikipedi](https://en.wikipedia.org/wiki/WALL-E)'nin yardımıyla birlikte görelim.
tags: [yapay-zeka, film, vikipedi]
---
Üniversite dersi olarak aldığım Yapay Zeka ve Uzman Sistemler dersinde bize ilham ve örnek olması
amacıyla içerisinde yapay zeka barındıran bir film izlememiz önerildi. Bir önceki cümle yazının devam
eden bölümlerinin nasıl olacağı hakkında bir ipucu verecektir. Lafı fazla uzatmadan bir [Pixar
Animasyon Stüdyosu](https://en.wikipedia.org/wiki/Pixar) filmi olan [WALL-E](http://www.imdb.com/title/tt0910970/) hikayesinin ne olduğunu ve neyi konu aldığını [Vikipedi](https://en.wikipedia.org/wiki/WALL-E)'nin
yardımıyla birlikte görelim.

**Dikkat aşağıda yazanlar filmi izlemeyenler için [spoiler](https://tr.wikipedia.org/wiki/Spoiler_%28medya%29) içerir!**

Hikaye 2805 yılında geçiyor. Günümüzde yaşadığımız Dünyamız artık tamamen çöp ile kaplanmış
durumda. Gezegenimiz insanların yaşamayacağı halde. Bu çöplerin büyük çoğunluğunun sorumlusu
olan devasa firma insanların gezegenden uzakta bir uzay gemisinde kolini kurmasını sağladı. Bunu
yaparken geride çöplerin temizlenmesi amacıyla <abbr title="Waste Allocation Load Lifter – Earth-
Class">WALL-E</abbr> (Waste Allocation Load Lifter – Earth-
Class) olarak adlandırılan robotlar bıraktı. Bir gün gelecekte Dünya yaşanılabilir hale geldiğinde
koloninin Dünyaya dönmesi planlanıyordu fakat koloni
Dünyadan ayrılmadan önce firma bu plandan
vazgeçti ve WALL-E programını durdurdu. Tüm WALL-E robotları kapatıldı fakat bir tanesi hariç. İşte
bu robot filmin baş kahramanlarından biri.

Dünyada sadece tek başında kalan WALL-E 700 yıllık yaşam deneyimi sonunda kendisinde bir
aksaklık ([glitch](https://en.wikipedia.org/wiki/Glitch#Computer_glitch)) oluşmaya başladı. Bu aksaklık sonucu WALL-E artık sezi, bilinç ([sentience](https://en.wikipedia.org/wiki/Sentience#Artificial_intelligence)) özelliği
kazandı. Bu yapay zeka göstergesi onun hem işini (çöp temizlemek) layığıyla yaparken hem de
arkadaş edindiği hamam böceği ile birlikte ilginç objeleri merak içerinde inceleyip ev olarak hazırladığı
kamyona taşımasını sağladı. Geçen bunca yıl boyunca çalışabilmesini sağlamak için bozulan
parçalarını artık kapalı olan diğer WALL-E robotlardan alıp kendisine entegre etti (yaratılırken bunu
yapması programlanmamış olmasına rağmen).

Bir gün ilginç objelerden biri olarak WALL-E yeşeren bir fidan buldu. Daha sonra bir uzay gemisi
(uzakta yaşayan insan kolonisinden gelen) yakınlara iniş yaptı ve Dünya yüzeyine <abbr title="Extraterrestrial Vegetation Evaluator">EVE</abbr>
(Extraterrestrial Vegetation Evaluator) adında bir robot bıraktı. Bu robot Dünyada bitkisel yaşamı
arayan araştırma robotlarından biriydi. WALL-E bu soğuk ve düşmanca robota aşık oldu (elbette bu
özellikte başlangıçta programlanmamıştır). Daha sonra EVE ile aralarında yavaşça bir arkadaşlık
oluşmaya başladı. WALL-E onu evinde götürdü. Çöpten topladığı ilginç objeleri gösterirken bu
objelerden biri, yeşeren fidan EVE içerisine programlanmış bir olayı tetikledi. EVE çabucak fidanı alıp
içerisine yerleştirdi ve uzay gemisinin kendisini gelip almasını beklemek için uyku durumuna geçti.

WALL-E bu duruma bir anlam veremedi ve onu uyandırmak için çabaladı ve hatta uzay gemisi
geldiğinde uzay gemisine tutundu ve tüm yolu (insanların kolonisinin bulunduğu uzay mekiğine kadar)
kat etti.

*Bazı kısımları konun dışında olduğundan hızlıca geçmeyi planlıyorum sonuçta konu yapay zeka.*

Beklenin aksine uzay mekiğini yöneten Auto (otomatik pilot karakteri) koloninin bitkinin bulunmasından sonra
Dünyaya dönmesine izin vermedi. Bunun sebebi koloniyi kuran firmanın artık Dünyanın geri dönülmez
derecede kirlendiğini düşünerek otomatik pilotu buna göre programlamasıdır. İnsanlardan gizlice
yapılan bu eylem EVE ile WALL-E'nin başını derde soktu (aslında EVE suçsuz fakat WALL-E
yüzünden bu duruma düştü). Gemiyi yöneten ve bir insan olan kaptan otomatik pilotun düşüncesinin
aksine Dünyaya dönmeye karar verdi ve kontrolü ele geçirmek için çabaladı. Bir dizi olaylar
çerçevesinde kaptan otomatik pilotu devre dışı bıraktı fakat WALL-E ciddi şekilde hasar gördü.

Dünyaya döndüklerinde EVE yedek parçaların nerede olduğunu bildiğinden WALL-E için bunları
toplayıp onu tamir etti. Fakat hayal kırıklığına uğradı. Çünkü WALL-E çalışmaya başladığında
bilinçsizce asıl işi olan çöp toplamaya devam etti ve EVE ve diğer şeyleri hatırlamadı. Yani orijinalde
programlandığı gibi duygu hissetmeyen çöp toplama robotu olmuştu artık. Bunun üzüntüsü ile
EVE WALL-E'nin elini (daha doğrusu üç parmaklı küreklerini) tuttu ve bir hoşça kal öpücüğü verdi. Bu
WALL-E için şok etkisi yarattı. Hafıza ve kişiliğini geri kazanmasını sağladı. Bu ikisi mutlu bir şekilde
insanlar ve robotlara katıldı ve herkes Dünyayı ve doğayı eski haline geri getirmeye koyuldular.

Görüldüğü üzere filmdeki yapay zekalardan biri olan WALL-E içerisinde planlanmadığı halde doğal seçilim yöntemine benzer
şekilde süreçten sonra yapay zeka görülmeye başladı. Diğer yapay zeka ise aradan geçen (WALL-E
yaratılmasından sonra) yıllar sebebiyle daha yüksek bir teknoloji ile başlangıçta programlı bir şekilde
EVE içerisinde görülmektedir. Özellikle WALL-E örneği yapay zekanın olduğunda ve olmadığında nasıl
davranışlar sergileneceğini ayırt etmeye yardımcı olur niteliktedir. Bilim kurgu filmlerinin ne kadar
gerçekçi olduğu aşikar fakat unutmamız gereken bu senaryolarının günümüz bilim ve
teknolojilerinin ilhamıyla kurgulanıyor olmasıdır. Uzun bir yazı oldu ama film ciddi bir ders konusu
bakış açısının dışında harika diyebileceğim bir seviyede. İzlemeyenlere önermenizi tavsiye ederim.

<a href="/images/2015-02-27-wall-e-filmi-ve-icerdigi-yapay-zeka/PEAS.png" title="PEAS and Work Environment"><img src="/images/2015-02-27-wall-e-filmi-ve-icerdigi-yapay-zeka/PEAS.png" class="pure-img" alt="PEAS and Work Environment" /></a>

Kaynak: [https://en.wikipedia.org/wiki/WALL-E](https://en.wikipedia.org/wiki/WALL-E)
